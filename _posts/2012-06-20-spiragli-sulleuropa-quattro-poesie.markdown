---
author: Claudio Comandini
comments: false
date: 2012-06-20 10:00:22+00:00
image: /images/2016/07/il-negozio-delle-chiavi-572x381.jpg
layout: post
link: http://redazione.scritture.net/mag/spiragli-sulleuropa-quattro-poesie/
slug: spiragli-sulleuropa-quattro-poesie
title: Spiragli sull'Europa. Quattro poesie.
wordpress_id: 756
categories:
- Diario
- poesia
tags:
- Claudio Comandini
- Europa
- poesia
- viaggi
---

_Quattro poesie di viaggio: Texel, Praga, Monaco, Sitges._



**LA FABBRICA DELLE NUVOLE**

Nuvole dall'elefantessa bianca partorite
Nuvole nel punto morto superiore
Nuvole come confezioni di supposte
Nuvole in accordo di terza maggiore

_texel, estate 88_

<!-- more -->

**AL VECCHIO CIMITERO EBRAICO DI PRAGA**

E lapidi su lapidi alla terra abbandonate
La memoria di un ciottolo o una cifra
Grappoli d'uva sull’arenaria scolpiti.

E l'uno sull’altro nove livelli di sepolti
Parole di una lingua da nessuno più compresa
L’intreccio dei sambuchi protende le radici.

_praga, inverno 91_



**OCCASIONI SMARRITE**

Nella piazza del municipio di Monaco
(dove statue e carillon il meriggio annunciano)
sugli strepiti della folla tranquilla
il sole si uccide con passo leggero.

Del sol levante passa raminga un’ombra
ed un cenno mi fa.
Va. Perdo il rimbalzo – l'attimo fugge.
Nell'oscurità la cerco inutilmente
e nella memoria mi insegue ancora.

_monaco, estate 87_



**ABBAZIA DI SITGES**

I flutti muoiono sulle mura
Costellate di bianche torricelle
Nei vicoli si sporgono figure
Dalle mura implorano la morte

_sitges, inverno 85_

•

Note di copertina:

_Il LARP (LABORATORIO APERTO DI RICERCA POETICA) è un gruppo di giovani poeti che legge, e si legge, critica e discute con l’ospite unico e graditissimo di ogni serata che è la poesia. Dal settembre del ’91 si rinnova l’incontro, e lo scontro, udite udite, di poetiche eterogenee; qui dentro si possono individuare tutte le tensioni interne alla poesia del ’900 e non solo, direbbe il critico intelligente. Il menù prevede inoltre: scrittura collettiva e individuale a tema e non, e – a uso esterno – letture pubbliche in locali pronti ad accogliere la poesia, in altri non pronti ad accoglierla, in metropolitana ecc. ecc._
_ Avvertenza: l’antologia che da qui a poco inizierete a leggere chiude solamente il primo anno di attività, ergo…_

Autori:

Riccardo Angiolani – Francesco Ardolino – Attilia Bellia – Marco Bellocchi – Nicola Biondo – Valerio Bispuri – Simone Caltabellota – Stefano Campa – Marco Cassini – Adele Ciampa – Andrea Colace – Claudio Comandini – Francesco Consiglio – Mario De Felicis – Carla De Simone – Michele Fianco – Fabrizia Gianì – Patrizia Licata – Ippolito Maccio – Gianni Maddalena – Maja Maiore – Marcello Manunza – Alessandro Mariotti – Anna Matos – Menelvagor – Enrico Monier – Alessia Muroni – Gianni Nicolai – Vincenzo Ostuni – Gianfranco Osu – Paolo Pagnoncelli – Gianni Palocci Poveri – Lorenzo Pompeo – Luciana Preden – Laura Pugno – Dante Quaglietta – Lidia Riviello – Elena Sagretti – Alessio Saitta – Giovanna Salabè – Antonio M. Salvemini – Alimberto Torri – Igor Venturini

_Prima pubblicazione: AAVV, LARP – LABORATORIO APERTO DI RICERCA POETICA, Millelire-Stampa Alternativa, Roma 1993. __Le poesie sono state successivamente incluse nel libro "Un giorno lungo un sogno" (Noubs, Chieti 2001), e sono qui presenti nelle loro versioni definitive._

•

_Fotografia: Claudio Comandini, “Keyworld” – Sofia, agosto 2002._
