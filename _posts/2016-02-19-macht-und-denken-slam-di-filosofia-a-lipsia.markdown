---
author: Carlo Signori
comments: true
date: 2016-02-19 11:00:37+00:00
image: /images/2016/02/soundcheck-philosophie.png
layout: post
link: http://redazione.scritture.net/mag/macht-und-denken-slam-di-filosofia-a-lipsia/
slug: macht-und-denken-slam-di-filosofia-a-lipsia
title: Macht und Denken. Slam di filosofia a Lipsia
wordpress_id: 86
categories:
- filosofia
- musica
- Rivista
tags:
- filosofia
- Lipsia
- performance
---

_Il Festival di Filosofia di Lipsia [soundcheck philosophie #4], previsto dal 21 al 24 aprile 2016, è alla ricerca di performance filosofiche innovative e di esperimenti di comunicazione filosofica basati sul tema Macht und Denken, che riguarda il potere e il suo rapporto con il pensiero. Possono proporsi giovani filosofi e anche interpreti capaci di intrecciare la filosofia con le arti, in grado di fornire un proprio contributo, sopratutto performativo, sul tema proposto, dalla durata massima di 30 minuti. Le proposte selezionate verranno mostrate e discusse nel pomeriggio dell’ultimo giorno del festival nel teatro LOFFT._



<!-- more -->Il simposio su _Potere e Pensare_ previsto per questa quarta edizione del Festival comprende conferenze, spettacoli, performance e altri esperimenti di comunicazione, che oseranno esplorazioni non consuete, spingendosi ai confini della disciplina accademica. Dove _soundcheck philosophie_ implica letteralmente una teoria della “rappresentazione” (_Darstellung_), la realizzazione di formati di ispirazione artistica intende invitare a fare filosofia e favorire il “diritto” di fare filosofia.

Ai candidati di cui saranno selezionati i progetti viene offerta la copertura dei costi di viaggio, l’alloggio per tutti i giorni della festa, un biglietto valido per la visita di tutti gli eventi. Gli organizzatori, oltre a presentare i contributi al pubblico, permetteranno l’elaborazione teorica e la messa in rete di quanto proposto dagli interessati.

Il festival è organizzato dall’associazione no profit Verein Expedition Philosophie, in collaborazione con il Teatro LOFFT, gli istituti e i dipartimenti di filosofia delle Università di Lipsia, Halle e Magdeburgo, e da Heinrich Böll-Fondazione Sassonia. È promosso dalla Fondazione culturale del Libero Stato della Sassonia. Il simposio filosofico è finanziato dalla Fondazione Thyssen Fritz.

Il termine per inviare la propria proposta di partecipazione è il 15/03/2016

Autori e performer selezionati riceveranno comunicazioni entro il 25/03/2016.

I partecipanti sono pregati di inviare:

• un breve curriculum vitae

• un abstract dell’opera con concorrere

• il “modulo per i collaboratori” per segnalare le esigenze tecniche

• un dettaglio video della performance prevista (tanto tramite collegamento video via Internet, quanto spedendo un DVD per posta)

Avvisi e moduli sono disponibili anche sul sito degli organizzatori: www.expeditionphilosophie.org

e sul sito del Festival:

https://soundcheckphilosophie.wordpress.com/

Indirizzo email:

soundcheckphilosophie@googlemail.com

Indirizzo postale per la spedizione del DVD:

Expedition Philosophie e.V.

c/o Rainer Totzke

Arndtstr. 9 bis

D-04275 Leipzig
