---
author: Claudio Comandini
comments: false
date: 2017-03-16 11:00:09+00:00
image: /images/2017/03/Moro.jpeg
layout: post
link: http://redazione.scritture.net/mag/il-settimo-uomo-nuove-rivelazioni-sul-caso-moro/
slug: il-settimo-uomo-nuove-rivelazioni-sul-caso-moro
title: Il settimo uomo (nuove rivelazioni sul caso Moro)
wordpress_id: 1361
categories:
- Diario
- poesia
- politica
- società
- storia
tags:
- Claudio Comandini
- poesia
- politica
---


















_[Aldo Moro](https://it.wikipedia.org/wiki/Aldo_Moro) fu rapito dalle Brigate Rosse il 16 marzo 1978. Aveva in tasca un nuovo governo, che nessuno vide mai. L’Italia perse il futuro; ancora oggi, regna un presente assente a se stesso. L’unica “rivelazione” effettiva con la quale purtroppo ci troviamo a fare i conti (tra i troppi depistaggi, dai quale prende le mosse questa poesia ispirata ad un ipotetico "settimo uomo" coinvolto nel sequestro) è quella di una politica incapace, in alto come in basso, nel verticismo come nel populismo, di «promuovere una nuova condizione umana.»_



Il settimo uomo fu un odore di cordite
appeso al gancio del nostro rancore
il prisma spezzato di una volontà impopolare,
oppure la pedina che raddoppia i giochi
deviando il corso dal letto di un amante tradito
ben oltre le lacrime per qualche poveruomo ucciso.
Saltimbanchi e pagliacci onestamente convinti
colpirono al cuore un albero motore
credendo che cambiando le foglie davvero si facesse

la Rivoluzione.

E la radio trasmetteva da discariche celesti
a noi raccolti attorno ai baffi di una suora
e come in innumerevoli casi analoghi
la tensione diveniva commozione
ed era comune lo sdegno per l'attentato
commesso, non considerando che (forse)
i gestori (occulti e reali) dell'azienda nazionale
l’avessero né per volontà generale né per quella di tutti
(tutti impegnati a sovrapprodurre e a sciupare) commissionato.





























Ma il settimo uomo
svanì in una nube di cemento e di diossina
lasciando diffidenza, paura, sbando e malcontento
il frigo vuoto e gli avanzi della sera prima.












_(Autunno 1992)_

















